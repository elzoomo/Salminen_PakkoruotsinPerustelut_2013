%
% The document template
%
%\documentclass[10pt,draftcls,peerreviewca, letterpaper]{IEEEtran}
\documentclass[10pt,final,journal, letterpaper, twocolumn]{IEEEtran}
%\documentclass[10pt,final,technote, letterpaper, onecolumn]{IEEEtran}
%\documentclass[10pt,twocolumn,conference]{IEEEtran}

% Packages
%
%
\usepackage{makeidx}          % allows for indexgeneration
\usepackage{graphicx}  % for importing figures 
%\usepackage[dvips]{graphicx}  % for importing figures 
\usepackage{subfigure}        % figures in parallel
\usepackage{bookmark} % adds bookmarks to created pdf

%\usepackage{authblk} 	% names and affiliations, for IEEE

\usepackage{array}
\usepackage{multirow}

\graphicspath{{../Fig/}}

\usepackage{amssymb}
\usepackage{amsmath}
\usepackage{setspace}
\usepackage{booktabs}
%\usepackage{caption}
\usepackage{subfigure}
\usepackage{cite}
\hyphenation{MPSoC}

% 2 pkgs for Scandinavian alphabets
\usepackage[T1]{fontenc}
\usepackage[latin1]{inputenc}

% Setting to control figure placement
   % These determine the rules used to place floating objects like figures 
   % They are only guides, but read the manual to see the effect of each.
   \renewcommand{\topfraction}{.9}
   \renewcommand{\bottomfraction}{.9}
   \renewcommand{\textfraction}{.1}




%
% The 1st page
%
\begin{document}

\title {Pakkoruotsin "perustelut" ja niiden pika-analyysi}
%IEEE-style
\author{Erno Salminen \\
Tampereella, elokuussa 2013}
%\author{Timo D. Hämäläinen}
%\affil{Tampereella, elokuussa 2013}
\maketitle

\section{Johdanto}

Pakkoruotsia kannattavat argumentit ovat pääsääntöisesti vääriä tai
riittämättömiä. Käyn tässä läpi tyyppillisä ja kerron muutamia
helppoja vasta-argumentteja, jotka kumoavat ne.  Osa puolustajien
väitteistä on ainakin osin totta, mutta ne \textbf{eivät perustele
  miksi a) ruotsin kielen pitäisi olla pakollista ja b) miksi ruotsi
  olisi merkittävästi parempi kuin joku muu kieli}.

Keskustelun helpottamiseksi numeroin kohdat. Tällöin osa argumenteista
voidaan hylätä, osaa tarkentaa ja voidaan esittää uusia, ilman että ne
toistavat vanhoja juttuja toisin sanoin. Otan mielelläni vastaan
kommentteja (käytä numeroita vastatessasi).

Huom! Pakkoruotsi \textit{voi} silti olla hyvä idea, mutta
allaolevasta listasta yksikään syy ei sitä perustele. Puolustajien
pitäisi siis keksiä parempia argumentteja tai hyväksyä
tappio. Väitteissä on totta siteeksi asti, joten osa niistä perustelee
miksi ruotsia kannattaa opiskella vapaaehtoisesti jos kiinnostaa. Ne
eivät kuitenkaan lähimainkaan riitä syyksi pakkoon.

Huomaa, että väitteen totuusarvo yksinään ei kerro onko se riittävä
peruste tietyn asian puolesta tai vastaan. Tämä on tyypillinen
harhautus keskustelussa, jolloin ajaudutaan pohtimaan väitteen
totuusarvoa eikä sen todellista arvoa perusteluna.  Esim. monet
hyväksyvät ett "kieliä on tärkeä opiskella". Mutta tärkeä jatkokysymys
on miksi juuri ruotsi on pakollinen. Väitteen pitää siis ensinnäkin
olla sekä \textit{totta} että sen pitää olla käsitellyn asian kannalta
\textit{relevantti}.

Kummallakin osapuolella on lukuisia argumentteja. Väistämättä osa tai
peräti suurin osa on virheellisiä. Virheelliset tulee hylätä tai
muotoilla tarkemmin. Samoin hylkäämme liittelut:
hyödyllistä=pakollista, joku tarvitsee = kaikkien on pakko jne.
Samoin hylkäämme kehäpäätelmät (\textit{-B on totta koska A on
  totta. -Millä perusteella A on totta? -Noh, koska B on totta...})
ja virheellisiin todisteisiin pohjaavat väitteet (\textit{Jos A olikin
  epätotta, niin B on myöskin}). Valitettavan usein perusteet
huomioidaan, vain jos ne tukevat omaa kantaa. Nekin pitää hylätä jos
täsmälleen sama perustelu ei käy myös toisessa yhteydessä,
esim. Suomen ja Ruotsin yhteinen historia perustelee kielten opetusta
vain yhteen suuntaan. Jäljelle jääneiden argumenttien perusteella asia
voidaan päätää. Yleinen retorinen harhautus on tulkita vapaaehtoisuus
samaksi kuin kieltäminen, mistä ei tietenkään ole kyse.

Keskityn tässä puolustajien väitteisiin. Olen muotoillut väittämät
siten, että väitteen perusidea välittyy vaikkei niitä sellaisenaan
olisikaan esitetty. Uskon, että lukija pystyy tunnistamaan saman
kaltaiset väitteet ilman ongelmia. Jaoin ne kolmeen osaan.

\section{Melkein syyt}

Aloitan yleisimmistä ja parhaista syistä. Huomaa, että tässä
vertailujoukossa paraskaan ei vielä ole kovin hyvä.

\subsection{Suomi on kaksikielinen maa. }
\label{sec:2ki}
i) Totta. Perustulaissa säädetty kaksikielisyys ei suinkaan tarkoita,
että kaikkien pitää opiskella ja osata molempia kieliä. Katso myös
kohta \ref{sec:vir}. (Maailmalta löytyy paljon esimerkkejä, jossa niin ei
vaadita. Luultavasti kaikki kaksi- tai useampikieliset maat).

ii) Jos kaksikielisyys tarkoittaisi molempien kielten opiskelua, niin
silloinhan kaikki lukisivat myös suomea. Näin ei ole.

iii) Jos ruotsin vapaaehtoisuus merkitsee "kuoliniskua kauniille
toiselle kotimaiselle kielelle", niin kuinka se ei kuollut ennen
peruskoulua ja pakkoruotsia?

iv) "Kaksikielisyys on rikkaus", totta. Tulkitsen kaksikielisyyden
tarkoittavan molempien kielten ädinkieleen verrattavaa osaamista, en
hallinnollista pykälää. Juuri kukaan (<1ppm) ei muutu koulussa
kaksikieliseski vaan kotona. Siksi tämä alakohta on irrelevantti
anekdootti, eikä itse asiassa liity kielten opetukseen.

=> \textbf{Totta, mutta riittämätön}

\subsection{Ilman pakkoa ei riitä virkoihin väkeä}
\label{sec:vir}

i) Ruotsia puhuu n. 5\% väestöstä ja heillä on oikeus asioida
äidinkielellään. Tämä on totta. Suomessa julkisella sektorilla
työskentelee 25\% työvoimasta. Karkeasti laskettuna riittää siis, että
25\% * 5\% = 1.25\% väestöstä osaa ruotsia jos he kaikki
työskentelevät julkisella sektorilla. Vaikka osa menee yksityiselle
sektorille, niin tarvittava osaajien vähimmäismäärä on todella pieni,
esim. 2-5\%. Siis selkeästi alle 100\%.

ii) Noin 2-5\% väestöstä voidaan kouluttaa mielivaltaisen kielen
osaajiksi, ilman että kaikkia tarvitsee pakottaa. Halukkaat voivat
opiskellla vapaaehtoisesti.


=> \textbf{Epätosi}


\subsection{Suomessa on paljon ruotsinkielisiä}
\label{sec:pal}

i) Ei ole, noin 5\% vaikka toisinaan sekin määrä on
paljon. Esimerkiksi jos väestöstä 5\% on tuhopolttajia tai
poliitikkoja, se on kamala määrä. Ruotsinkieliset taas ovat mukavia ja
harmittomia, aivan tavallisia kunnon kansalaisia, joten 5\% ei ole
``paljon''.

ii) Venäjänkielisen väestön määrä lisääntyy ja ylittänee
ruotsinkieliset lähivuosikymmeninä, mutta venäjä ei ole tiettävästi
tulossa pakolliseksi. Sehän olisi absurdi ajatus, koska eihän sitä saa
edes kokeilla toisena kielenä Itä-Suomessa tai missään!

iii) Toki Suomessa on sen verran ruotsinkielisiä, että sen opiskelu
vapaaehtoisesti on monelle kannattavaa.

=> \textbf{Epätosi}




\subsection{Suomi käy paljon kauppaa Ruotsiin}
\label{sec:kau}

i) Suomi käy paljon kaupaa muutamaan kymmeneen maahan. Ruotsin kauppa
ei ole niin paljon suurempi, että se perustelee pakkoruotsin.

=> \textbf{Totta, mutta riittämätön syy}


\subsection{On tilanteita, joissa tarvitsee ruotsin taitoa}
\label{sec:til}

i) Totta. On myös tilanteita joissa tarvitsee ensiaputaitoa,
uimataitoa, sorvaustaitoa, espanjan taitoa, etälamautinta, punaista
pestokastiketta jne., mutta ne eivät ole pakollisia. Mikseivät? Koska
tilanteita ei ole riittävän usein. Voit korvata ruotsin taidon
haluamallasi asialla ja väittämä pysyy totena, joskin yhtä
hyödyttömänä.  Ole hyvä ja esitä tilasto ruotsin taitoa edellyttävien
tilanteiden yleisyydestä suhteessa muihin. Pelkkä viittaus
esim. maiden yhteiseen historiaan ei riitä, koska sekin on epäkelpo
(kts. kohta \ref{sec:his}).Yksittäinen anekdootti vaikkapa
pikkuserkusta, joka oli Ruotsissa kesätöissä ei tietenkään ole kestävä
perustelu.

ii) Jos näin heppoinen perustelu hyväksytään, niin vasta-argumentti
\textit{``On tilanteita, joissa ruotsia ei tarvitse tai siitä on
suoranaista haittaa''} pitää myös hyväksyä. Silloin tilanne on 1-1
ja muut kohdat ratkaisevat.

iii) Tähän tarvitaan riippumaton kvantitatiivinen arvio tilanteiden
määrästä ja tärkeydestä. Jos tilanteita on todistetusti paljon,
tarkennettu väite hyväksytään ja voidaan vertailla yleisyyden ja
kustannusten suhdetta. Lisäksi suhdetta tulee verrata muihin, kuten
ensiapu- ja uimataitoon tai loogiseen argumentointiin.

=> \textbf{Anekdoottina totta, mutta riittämätön}



\subsection{Suomalaisten kielitaito huononee}
\label{sec:huo}

Tämä on erittäin spekulatiivinen kommentti, jota itse asiassa kiistan
molemmat osapuolet käyttävät.

i) Epätosi. Vapaaehtoinen ruotsi mutta 2 pakollista vierasta kieltä
säilyttää nykyisen kielten opetusmäärän. Silloin taso on joko sama tai
hieman korkeampi, koska valintamahdollisuus nostaa motivaatiota.


ii) Epätosi, koska kansalaisten kielivalikoima lisääntyy
valinnaisuuden mukana. Pohditaanpa tilannetta jossa vain espanajaa
puhuva asioi suomalaisessa virastossa. Palvelemaan marssitetaan
satamäärin virkailijoita, jotka kaikki osaavat kyllä ruotsia (pakko!)
ja osa lisäksi englantia. Yhteistä kieltä ei kuitenkaan löydy ja
palvelematta jää sillä kertaa. Joukossa on toki voimaa, mutta älyä
vain jos ihmiset osaavat hieman eri asioita.


iii) Luultavammin epätosi, kuin tosi. Vaikka 2. vieras kieli jäisi
vapaaehtoiseksi voisi suomalaisten kokonaiskielitaito
parantua. Tällöin vähiten motivoituneet jäisivät pois kielten
tunneilta ja jäljelle jääneet oppisivat paremmin. Kielen
poisjättävistä suurin osa olisi saavuttanut luultavasti vain
olemattoman tai heikon kielitaidon pakko-opetuksessa.

iv) Vaikka "kansallinen kielitaito" huononisi, pitää nykyisen tason
saavuttaminen suhteuttaa opetukseen hintalappuun. Hinta on luultavasti
luokkaa miljardi euroa vuodessa. Arvio on hyvin epämääräinen,
mutta helpommin laskettavissa kuin pakkoruotsin tuomat tulot.

=> \textbf{Luultavasti epätosi jolloin perustelee itse asiassa
  valinnaisen ruotsin, ja totenakin liian kallis.}



\section{Yleinen kielten opiskelu ja identiteetti}

Monesti vedotaan kielten opiskeluun yleensä, mutta ei pystytä
osoittamaan ruotsin kielen ylivertaisuutta.

\subsection{Kielten opiskelu on tärkeätä}
\label{sec:tär}

i) Totta.

ii) Tämä kohta ei ota kantaa ruotsin pakollisuuteen suhteessa muihin
kieliin. Tällä voidaan perustella 2 vieraan kielen pakollinen
opiskelu, mutta ei pakollista ruotsia.

=> \textbf{Riittämätön}


\subsection{Ruotsi luo pohjan muiden kielten opiskelulle}
\label{sec:poh}

i) Totta sinänsä, mutta ruotsi ei ole tippaakaan parempi pohja kuin
joku muu kieli, kuten espanja, ranska, kiina? Voit korvata sanan
ruotsi, millä tahansa kielellä eikä lauseen totuusarvo muutu.

ii) Ylivoimaisesti parhaiten kieltä X oppii, kun opiskelee suoraan
kieltä X.

iii) Jännä, ettei vieraana kielenä opiskeltu suomi tee samaa. Silloinhan
se olisi pakollinen. Jännää myös, ettei ruotsia tästä syystä opiskella
joka maassa.

=> \textbf{Riittämätön}


\subsection{Eihän ruotsi edes ole kovin vaikeaa verrattuna muihin kieliin}
\label{sec:vai}

i) Totta. Ei se ole myöskään yhtään sen \textit{helpompi}, joten se ei
erotu muista kielistä.

=> \textbf{Riittämätön}

\subsection{Ruotsin opiskelu ei ole muusta pois}
\label{sec:eip}

i) Epätosi. Tämä on helpoin kumottava. Koulua on tietty määrä tunteja
sanoo koululaki, tämä on fakta. Ruotsi vie osan tunneista, tämä on
fakta. Jos ruotsia ei olisi, ne tunnit voisi käyttää muuhun, tämä on
fakta. Siispä väittämä on 100\% varmuudella vale.

ii) Jatkoyritelmä: "Hmmmph, mutku entäpä pakkomatematiikka?".
Matematiikkaa käytetään \textit{jokaisessa} maailman 195 maassa ja
lisäksi esimerkiksi avaruuslennoilla. Ruotsia käytetään 2:ssa. Itse
kannatan erittäin lämpimästi matematiikan, fysiikan, loogisen
ajattelun ja argumentoinnin opetuksen lisäämistä.

=> \textbf{Epätosi (100\% varmuudella)}


\subsection{Suomella on yhteinen historia Ruotsin kanssa}
\label{sec:his}

i) Totta, näin oli n. vuosina 1100-1700. Mitä sitten? Kaikki vanha ei
ole hyvää tai enää relevanttia. On paljon historiallisia asioita ja
tapoja, joita ei ole enää ajankohtaista opettaa tai noudattaa:
päreiden vuoleminen, orjuus, noitavainot, maakeskeisyys, lasten
ympärileikkaus jne. (Sivuhuomio: kaikki uusikaan ei ole hyvää.)

ii) Suomella on myös yhteinen ja paljon tuoreempi historia Venäjän
kanssa, n. vuosina 1700-1900. Tämäkin on totta. Miksi venäjä ei ole
pakollinen? Historia ei siis voi olla riittävä peruste.

iii) Suomenruotsalaisilla on yhteinen historia Suomen, Ruotsin ja
Venäjän kanssa, mutta ainoastaan ruotsi on heille pakollinen
kieli. Miksi?

iv) Ruotsilla on yhteinen historia Suomen kanssa, mutta siellä suomi ei
pakollinen kieli. Miksi ei?

v) Venäjällä on yhteinen historia Suomen kanssa, mutta siellä suomi ei
pakollinen kieli. Miksi ei?

vi) Opetuspäätöksillä tähdätään \textit{tulevaisuuteen} eikä haikailla aikaa
mennyttä (jota ei kenties ikinä ollutkaan).

=> \textbf{Irrelevantti anekdootti, ei liity kielten opetukseen}


\subsection{Skandinaavinen identiteetti}
\label{sec:ska}

i) Epäselvää mitä tämä tarkoittaa. Voi olla totta tai
sepitettä. Vaikka olisi olemassa, niin tuskinpa kovinkaan arvokas
kielipoliittisesti.

ii) Historiallisena kuriositeettina pakkoruotsin alkaessa 1970-luvulla
oli fiksua assosioitua pohjoismaihin eikä Neuvostoliittoon. Se oli
hyvä veto, mutta enää se ei käy syyksi.

iii) Ei ole näytetty toteen Ruotsin ylivertaisuutta muihin kieliin
kuten norja, tanska, islanti ja suomi nähden. Jos ruotsi on lähellä
norjaa, niin norja on lähellä ruotsia. Kuitenkin vain toinen on meillä
pakollinen ja toista ei voi oikein ajatellakaan. Ajatella!

iv) Entäpä vähemmistökielet kuten saame?

=> \textbf{Riittämätön ja erittäin epäselvä käsite}

\subsection{Osa suomalaista identitettiä}
\label{sec:ide}

i) Historiallisesti totta (pienelle) osalle väestöstä. Nykyaikaina ei
pidä paikkaansa suurimmalle osalle väestöstä (oma arvaus >85\%).

ii) Ihminen saa itse valinta identiteettinsä, eikä sitä pidä
valtiovallan tai muiden sanella. Voitko hyvällä omallatunnolla kertoa
homoille, että heterous on osa heidän identiteettiään? Tai
ateisteille, että uskonto on osa heidän identiteettiään? Tai
tiedemiehille, että horoskoopit, homeopatia ja skientologia ovat osa
heidän identiteettiään. Tai toisin päin.

iii) Tavallaan tämä on kuin skandinaavinen identiteetti valepuvussa.

iv) Kieli on iso ihmisen identiteettiä, nimittäin äidinkieli, mutta
siitähän tässä ei ole kyse.

iv) Sivuhuomio: Se on pelottava skenaario, että ihminen olisi
"uudelleenkoulutettavissa" tai "eheytettävissä" muutamassa vuodessa,
jolloin hänen identiteettinsä muuttuu.

=> \textbf{Epätosi}

\section{Sivuraiteet}

Valitettavan monet kommentit johtavat keskustelua sivuraiteille. En
spekuloi onko tämä tarkoituksellista vai ei (vrt. kohta
\ref{sec:pää}), ainoastaan hylkään ne lyhyesti mutta perustellusti.


\subsection{Monet tavat ovat peräisin Ruotsista}
\label{sec:tav}

i) Totta, mutta vanhojen tapojen alkuperä ei liity kielten opiskeluun
millään tavalla. Esim. paperi on keksitty Kiinassa, mutta ei meillä
ole pakkokiinaa.

ii) Eivät ne tavat sitä paitsi lakkaa olemasta vaikka ruotsia ei
opetettaisi. Eivätkä ne toisaalta muutu paremmiksi, vaikka kouluuissa
opetettaisiin vain ja ainoastaan ruotsia eikä muita aineita lain.

iii) "Monet" ei ole sama kuin "kaikki" tai "suurin osa". Tapoja on
tullut muualtakin. Mistä on tullut eniten, tilastot pöytään, kiitos.

=> \textbf{Irrelevantti anekdootti, ei liity kielten opetukseen}




\subsection{Tätä koko aihetta käsitellään liian tunteellisesti}
\label{sec:tun}

i) Totta. 

ii) Pyrin tässä kirjoituksessani välttämäään sen. Jos olet eri
mieltä kanssani, yritä sinäkin vastata rauhallisesti.

iii) Argumentit (myös puoltavat) pitää pyrkiä esittämäään rauhallisesti,
loogisesti ja tosiasioihin perustuen.

=> \textbf{Irrelevantti}



\subsection{Kaikilla on oikeus puhua omaa äidinkieltään}
\label{sec:äid}

i) Ehdottoman totta. Se ei tarkoita, että voi pakottaa muita puhumaan
omaa kieltään.

ii) Oikeus asiointiin käsiteltiin jo kohdassa \ref{sec:vir}. Muuhun
kielenkäyttöön ruotsin vapaaehtoisuus ei ota kantaa eikä kenenkään
muunkaan pidä.

=> \textbf{Irrelevantti}



\subsection{Vastustajat ovat umpi- ja kansallismielisiä fasisteja ja/tai
muuten ällöttäviä}
\label{sec:fas}

i) Kaikki eivät ole.

ii) Vaikka olisivatkin, se ei muuta puolustajien virheellisiä väittämiä
todeksi tai vastustajien tosia väittämiä epätodeksi. Väitteen
totuusarvo ei riipu esittäjän vastenmielisyydestä tai ylevyydestä.
(Vastustajien kaikki väitteet eivät myöskään pidä paikkaansa).


=> \textbf{Irrelevantti ja liioiteltu anekdootti, ei liity kielten opetukseen}

\subsection{Mitähän ihmettä vastustajien päässä liikkuu ja mikä on heidän motiivinsa?}
\label{sec:pää}

i) Ei tosi eikä epätosi, koska on kysymys eikä väitelause. Tätä
käytetään lisätään perään, esim. jos vastustaja ei selvästi ole
fasisti.


ii) Mahdollisesti kiinnostava käyttäytymistieteellisesti, mutta
kielipoliittisesti ei lainkaan. Ihmisten motiiveilla (jos niitä edes
voi selvittää) ei ole mitään tekemistä lauseiden loogisuuden tai
totuusarvon kanssa.

iii) Luultavasti tällä halutaan siirtää keskustelu sivuraiteille. Siinä
tarkoituksessa tämä sopii kummankin osapuolen suuhun, mutta on
hyödytön yhtä kaikki. (Mikähän muuten on pohdiskelun esittäjän motiivi? Oli
mikä oli, ei jumiuduta siihen.)

=> \textbf{Harhautusyritys}

\subsection{Tässä ``hyökätään'' ruotsia puhuvia vastaan}
\label{sec:hyö}

i) On jäänyt toteen näyttämättä, kuinka suomenkielisten lasten
kolunkäynti ja yhden kielen valinnaisuus ``hyökkää'' ruotsinkielisiä
vastaan tai on heiltä pois. Selvennystä odottellessa, jätän tämän
kohdan huomiotta. (Veikkaan että mahd. selvennys on luultavasti tämän
kirjoituksen joku toinen kohta, hieman eri sanoin esitettynä.)

ii) Vaikka olisikin hyökkäys, se ei muuta pakkoruotsin perusteluita
yhtään paremmiksi.

iii) Siltä osin relevantti, että muista kielistä ei käydä samaa
vääntöä. Toisaalta, mitään muuta kieltä samalla tavoin pakoteta, ei
edes suomea, eikä yhtä huonoilla tekosyillä (katso muut kohdat)!

=> \textbf{Epätosi}



\subsection{Pitää "kunnioittaa" yhteistä historiaa (kts. kohta \ref{sec:his})}
\label{sec:kun}

Tämä on epämääräinen ja vaatii tarkennusta, kts. kohdat i- vii alla.

i) Tämä ei perustele miksi ja miten pitäisi. Luettele 1-3 syytä ja 1-3
hyvää tapaa, jatka tarvittaessa toiselle paperille. Erittele myös
mitä seuraa epäkunnioituksesta: kunniamurhia, sota, nälänhätä,
vararikko, murjotus vai mikä?

ii) Sanakirjan mukaan "kunnioitus" ei tiettävästi edellytä minkään
kielen opiskelua.

iii) Meillä on jo ruotsi virallisena kielenä, liputuspäivä, TV-kanava,
ja Vårt land. Erittele sekä vähin riittävä ja optimaalinen
kunnioituksen määrä.

iv) Asia voidaan kuitata historian tunnilla, esim. minuutin
hiljaisuudella.

v) Kerro lyhyesti kuinka Ruotsin \textit{kieltenopetuksessa} kunnioitetaan
maittemme yhteistä historiaa.

vi) Kerro lyhyesti kuinka Venäjän \textit{kieltenopetuksessa} kunnioitetaan
maittemme yhteistä historiaa.

vii) Tove ja Lars Janssonin Muumitarinat ovat toki nerokkaita, mutta
riittämätön perustelu. (Kenties kuitenkin se paras perustelu?)

=> \textbf{Epämääräinen}




\subsection{"Pakkoruotsi" on niin ruma sana}
\label{sec:rum}

i) Todellisuus ei riipu käytetystä sanasta ja tässä tapauksessa
käytetty terminkin on erittäin kuvaava. Ruotsi on nimittäin
\textit{ainoa} pakollinen esim. kaikissa yliopistoissa, ei siellä
opiskella välttämättä ädinkieltä, historiaa tai maaantietoa.

ii) Vaikkapa "kidutusruotsi" olisi ruma ja hieman liioiteltukin sana,
sen käyttö asian vastustamisessa ei tee asiaa puolustavista väitteistä
tosia ja relevantteja. Kielellisellä rumuudella on toki merkitystä,
mutta lähinnä esimerkiksi runoudessa tai näyttämötaiteessa, ei tässä
yhteydessä.

iii) Sovittelevasti voimme myös käyttää termejä \textit{``tahdosta
riipumaton''} tai \textit{``tahdonvastainen ruotsin
opetus''}. Vastaavia eufemismeja käytetään jo esimerkiksi
psykiatrisessa hoidossa. Varsinainen asia on kuitenkin sama termistä
riippumatta, joten lyhyempi muoto pakkoruotsi on parempi.

=> \textbf{Irrelevantti harhatus, joka liittyy kielten opetukseen
  ainoastaan eufemismin käsitteen kautta}


\section{Sokerina pohjalla}

\subsection{Koskaan ei tiedä mitä sitä elämässä tekee}
\label{sec:tul}

i) Totta. Tästä ei seuraa, että ruotsi kannattaisi opiskella.

ii) Kääntäen: silloin kansankunnan kannattaisi varautua tulevaan
opettaamalla \textit{useita eri} kieliä, eikä pakottaa
kaikille yhtä

iii) Perusteluksi ei myöskään riitä "Kerrankin yksi tyyppi meni Ruotsiin
töihin ja vähänkö hyvä, että oli koulussa opiskellut." Yksittäinen
anekdooti ei tietenkään voi riittää kansallisen tason päätösten
perustaksi.

=> \textbf{Totta, mutta tämä perustelee pakkoruotsista luopumisen!}



\section{Yhteenveto}

Kävin läpi $22$ mielestäni tyypillistä pakkoruotsia puoltavaa
argumenttia ja analysoin niitä lyhyesti. Osa on jopa totta, mutta
harva on relevantti, eikä\textit{yksikään} syy ei ole riittävä. Moniin
löytyy triviaali vastaesimerkki, joka kumoaa väitteen. Osa väittämistä
on selvästi harhautuksia, joilla keskustelu koitetaan ohjata sivuun
kestämättömistä puolusteluista. Ne eivät esimerkiksi liity kielten
opiskeluun lainkaan, vaan esimerkiksi vastapuolen mustamaalamiseen.

Taulukkoon on koottu yo. väittämät ja merkitty ovatko ne
totta. lisäksi on merkitty perustelevatko ne ruotsin paremmuuden
suhteessa muihin kieliin (merkintä $r > x$) tai pakollisen ruotsin
opiskelun. Jos nämä kaikki $3$ kriteeriä täyttyvät, väite on kelpo
perustelu ruotsin pakolliselle opiskelulle. Tällaisia on väittämiä on
$0~kpl$ eli ei yhtään.

\begin{table*}[t]%[tbhp]
 \caption{Yhteenveto 22 väittämästä. Jokaisesta on arvioitu onko se
   totta, osoittaako se ruotsin muita kieliä paremmaksi ($r > x$, sekä
   perusteeleko se pakollisen opiskelun vapaaehtoisen sijaan. Väitteen
   tulkitaan kelpaavan, jos kaikki kolme ehtoa täyttyy. Näin ei käy yhtään kertaa.}
 \label{tab:courses}
 \begin{center}
 \begin{tabular}{r l | c c c c | l }
 \hline
\# &	Perustelu &	Totta &	$r > x$&Pakko&	Kelpaako?&	Huom \\
\hline
\hline
\ref{sec:2ki}  & 2-kielisyys    & x  &	x &	- &	- &		Lähimpänä kelvollista perustelua, mutta ei riittävä \\
\ref{sec:vir}  & Virat          & -  &	x &	- &	- &		Riittämätön \\
\ref{sec:pal}  & Paljon ruots.k & -  &	x &	- &	- &		Riittämätön \\
\ref{sec:kau}  & Kauppa	        & x  &	- &	- &	- &		Riittämätön \\
\ref{sec:til}  & On tilanteita  & x  &  x &     - &     - &             Riittämätön \\
\ref{sec:huo}  & Kiel.tait huon & -  &päinvastoin &	- &	- &		Riittämätön \\
\hline
\ref{sec:tär} &	Kielet tärkeitä& x &	- &	- &	- &		Ei selitä ruotsin ylivertaisuutta \\
\ref{sec:poh} &	Luo pohjan     & x &	- &	- &	- &		Ei selitä ruotsin ylivertaisuutta \\
\ref{sec:vai} &	Ei vaikeaa     & x &	- &	- &	- &		Ei selitä ruotsin ylivertaisuutta \\
\ref{sec:eip}  & Ei ole pois   & -  &	- &	- &	- &		Epätosi \\
\ref{sec:his} &	Historia       & x   &	- &	- &	- &		Ei selitä ruotsin ylivertaisuutta \\
\ref{sec:ide} & Osa identitee  & -   &	- &	- &	- &		Epätosi \\
\ref{sec:ska} &	Skand ident.   &osin &	- &	- &	- &		Ei selitä ruotsin ylivertaisuutta \\
\hline
\ref{sec:tav} &	Tavat          & x   &	- &	- &	- &		Ei liity kielten opiskeluun \\
\ref{sec:tun} &	Tunne          & x   &	- &	- &	- &		Ei liity kielten opiskeluun \\
\ref{sec:äid} &	Oikeus äid.ki  & x   &	- &	- &	- &		Ei liity kielten opiskeluun \\
\ref{sec:fas} &	Fasistit       &osin &	- &	- &	- &		Ei liity kielten opiskeluun \\
\ref{sec:pää} &	Motiivi        &N/A  &	- &	- &	- &		Ei liity kielten opiskeluun \\
\ref{sec:hyö} &	``Hyökkäys''   & -   &	x &	- &	- &		Ei liity kielten opiskeluun \\
\ref{sec:kun} &	Kunnioitus     & -   &	- &	- &	- &		Ei liity kielten opiskeluun \\
\ref{sec:rum} &	Ruma sana      & -   &	- &	- &	- &		Ei liity kielten opiskeluun \\
\hline
\ref{sec:tul} &	Ei tiedä tulev & x   & päinvastoin& -&	&		Perustelee pakkoruotsin lakkautuksen! \\
\hline
\hline
 & yht.          &             10 & 5 \& -2 &    0 &    0 &       -\\
\hline
 \end{tabular}
 \end{center}
\end{table*}



Huomaamme, että taulukon kohdista on merkitty "-" joka tarkoittaa
``ei''. Aluksi hylkäämme selvästi virhelliset väittämät ja vain
osittain todet, siis 12 kpl eli yli puolet. Loput (10/22) ovat sinänsä
tosia väittämiä, mutta yhtä lukuunottamatta ne eivät perustele ruotsin
ylivertaisuutta muihin kieliin nähden! Näin ei tapahdu lähikielten
(suomi, venäjä, norja, tanska, islanti, saame) eikä maailmankielten
(kuten espanja, saksa, ranska, kiina) kohdalla.  Hylkäämme siis 9
väitettä lisää. Kahdessa tapauksessa perustelu toimii itse asiassa
paremmin vapaaehtoisuuden puolesta!

Näin ollen puolustajien ainoa argumentti on Suomen kaksikielisyys ja
sekin on nähdäkseni väärin tulkittu ja siksi riittämätön (kohta
\ref{sec:2kie}).  Huomaa, että yksikään väite ei perustele ruotsi
\textit{pakollisuutta} (0/20), ei edes kaksikielisyys. Perustulaki ei
määrää kieliopetuksesta, vaan virallisten asioiden hoidosta. Se
käsiteltiin omassa kohdassaan ja todettiin riittämättömäksi
perusteeksi. Näin ollen sekin oljenkorsi napsahti juuri
poikki. Perusteluksi ei oikeastaan jää kuin Muumit :-)

Tässä koosteessa eivät tietenkään ole kaikki (teko)syyt, mutta kuta
kuinkin ne yleisimmät. Lisää kannattaa ilmoittaa ja näitä kommentoida.
Koska pakkoruotsi on voimassa, niin onahn sille oltava todella hyvä
syy. Itse en sitä keksinyt, mutta toivottavasti sinä rakas lukija voit
sen kertoa. Se on taatusti aivan huikea.


Päätän kirjoitukseni toimenpide-ehdotukseen: \textbf{Mielestäni ruotsin
opetuksessa tulee siirtyä vapaaehtoisuuteen.}


~

~

\textbf{Loppusanat} Olen sitoutumaton tietotekniikan tutkija
Tampereelta. Suhtaudun ruotsin kieleen suht neutraalisti (voiko
kieleen suhtautua muuten?) tai kevyen positiivisesti sillä Ruotsi on
suosikkimaani. Sen sijaan suhtaudun epäloogisiin ja virheellisiin
argumentteihin erittäin kielteisesti.

Vastustajilla on toki huonoja väitteitä ja surkeaa käytöstä, mutta ei
sataprosenttisesti. Osa väitteistä on oikein! Kannattajilla taas on
usein päällepäin korrektit tavat, mutta huonoja ja riittämättömiä
perusteita. Mielestäni aika tarkkaan 100\% tähän mennessä
kuulemistani. Siksi suhtaudun kielteisesti ruotsin pakko-opetukseen ja
kannatan vapaa-ehtoisuutta. Olen valmis muuttamaan kantaani, jos hyviä
todisteita ilmaantuu.

\end{document}
